---
title: |
  Styrman Karlssons äventyr med porslinspjäsen
---
Stackars styrman Karlsson hade otur,
skulle gå på flottans fest igår.
När hen skulle snöra på sej skorna
måttade hen fel med sina tår.

Hen satte foten i sin potta
och kunde inte komma loss!
Hens fot är storlek förtiåtta
och den var alltför stor förstås.

Hen putsa upp den med skokräm,
så att den glänste svart och fin,
och snart på balen sågs hen dansa
med sin sko utav porslin.

Hen hade foten i en potta
men så hen svängde sina ben!
Så bra att chefen för vår flotta
utnämnde Karlsson till kapten.

Nu är kapten Karlsson havets fasa,
alla sjöpiraters stora skräck.
Över vattnet hör en tydligt ekot
av hens steg, när hen går kring på däck.

Ja hen går med foten i en potta
för hen har aldrig kommit loss.
Och såna sparkar hen kan måtta,
när hen i drabbningarna slåss!

En gång så föll hen från skutan
och tänkte: "Nu så blir jag våt.
Hur ska jag komma hem till Sverige?
Jag har ju inte någon båt."

Hen hade foten i en potta.
I denna seglade hen hem.
Och möttes av sin fru Charlotta,
som också har sin fot i kläm
(i en byrålåda i en chiffonjé, olé!)