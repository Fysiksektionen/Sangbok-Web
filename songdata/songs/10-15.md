---
title: |
  Balladen om ett kärlekspar
author: |
  Tomi Ylinen, F-01  
---
Två studenter på teknis
satt i skolan hand i hand.
Som epsilon och delta,
beroende av varann.
Med gemensamma intressen,
som kvarkar och primtal.
Blev kärleken oändlig,
som en exponential.

Likt den trigonometriska ettan,
var summan av dem ett.
Och som linjer i ett spektrum,
satt de alltid ganska tätt.
I vartenda koordinatsystem
var lyckan invariant.
Och beloppet av deras kärlek
var en enda stor konstant.

Kärlekens kurva,
en approximation
som långt bortom t0,
ger extrapolation.
De räknade tillsammans,
på varje fråga fanns ett svar.
Men i grund och botten var dem
ett kärlekspar.

De var summan ifrån ett till två,
som var upphöjd till nåt jämnt.
Likt en stillsam laserstråle,
var dialogen koherent.
Deras lycka var som värmebad
med en inre energi
som var svår att definiera,
såsom ordet exergi.

Men denna osäkerhetsrelation
var i klassisk obalans
Och ett gräl som var försumbart
fick oändlig resonans.
De såg från skilda vinklar,
från theta och från fi.
Vilket ledde till ett kaos,
och en ökad entropi.

Kärlekens kurva,
en approximation
som långt bortom t0,
blir superposition.
De var dolda variabler
och satt aldrig i en bar.
Men i andras ögon var de
ett kärlekspar.

Deras lycka kom till toppen,
tangenten böjdes ner,
derivatan fick ett minus
och termerna blev fler
Snövit ifrån teknis
fick en kvadratrötterman
när likhetstecknet flydde
och förhållandet försvann.

Kärlekens kurva,
en taylorexpansion
som långt bortom t0,
ej har defintion.
Anonyma mänskor var de,
de var ordet som blev kvar.
Men tiden glömmer aldrig
detta kärlekspar.