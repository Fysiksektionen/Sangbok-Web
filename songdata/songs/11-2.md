---
title: |
  Kor ur Bacchi tempel
author: |
  C. M. Bellman
---
Bort allt vad oro gör,
Bort allt vad hjärtat kväljer
Bäst att man väljer bland
Desse buteljer
Sin maglikör.

||: Granne, gör du just som jag gör,
Vet denna oljan ger humör.
Vad det var läckert!
Vad var det? Rhenskt bläckert
Oui, Monseigneur. :||

Bort allt vad oro gör,
Allt är ju stoft och aska.
Låt oss bli raska och
Tömma vår flaska
Bland vännerna

||: Granne, gör du just som jag gör,
Vet denna oljan ger humör.
Vad det var mäktigt!
Vad var det? Jo, präktigt!
Malaga - ja. :||